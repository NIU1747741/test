[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/p2VM4YAs)

Oscar Marcos Ruiz 1748165
Miguel Gil Alcaraz 1747741
David Caballero Ogazón 1745463

FUNCIONAMENT DE LA PRÀCTICA
Aquesta pràctica funciona amb codi bash script, el qual ens ha permès crear diferents opcions per realitzar el model del qual seria una pàgina web anomenada amor pel setè art.

La realització d'aquesta pàgina s'ha fet amb GitHub, ja que permetia poder fusionar el treball individual per poder acabar duent a terme una única tasca.

El que busca el programa és poder realitzar una recerca personalitzada sobre certs aspectes d'algunes pel·lícules les quals han guanyat un oscar a millor actor i millor actriu. Aquests aspectes van des de la cerca del nom de la pel·lícula fins a rebre un llistat dels actors i actrius per data.

El menú que presenta la pràctica és intuïtiu i té 5 opcions, les quals moltes porten a altres opcions que fan la recerca d'informació més exacta.

EXPLICACIÓ DE COM EXECUTAR EL CODI
Per executar el codi del repositori s'ha de fer bash premis.sh BestActor.csv BestActress.csv

Fent això el programa començarà a funcionar i es podran seleccionar totes les opcions disponibles, les quals donaran informació basada en els fitxers "BestActor.csv" i "BestActress.csv".

PROBLEMES I SOLUCIONS
Un dels problemes més grans que ens va sorgir va ser quan es va fer una fusió de branques de forma incorrecta, ja que no s'havia fet un canvi menor necessari per poder separar bé les branques amb antelació per a després ajuntar-les. Aleshores vam haver de dissoldre el canvi amb una comanda que vam trobar a una web.

També un gran problema va ser quan es va intentar fer un commit i un push sense que la persona que el volia fer hagués fet un pull anteriorment, i això va causar que el seu directori amb el projecte hagués de ser esborrat per clonar el directori git que estava penjat.

Altres problemes que hem tingut estan més relacionats amb el desenvolupament del codi, així que la seva menció no és tan important, ja que amb unes petites revisions es van arreglar.

CONCLUSIONS
Aquesta pràctica de moment ens està mostrant com és d'útil la web GitHub per poder fer treballs en grup, perquè ens permet ajuntar el que treballem per separat. A part d'això, també estem veient com realitzar un codi per fer funcions en una pàgina web és una tasca que sembla senzilla, però que en certs punts arriba a ser complexa, i aplicar correctament l'ús de funcions i condicions és molt important.
